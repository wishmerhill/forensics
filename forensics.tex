\documentclass[11pt,a4paper]{article}
\usepackage[italian]{babel}
\usepackage[latin1]{inputenc}
\usepackage{amsmath}
\usepackage{amsfonts}
\usepackage{amssymb}
\usepackage{graphicx}
\usepackage{blindtext}
\usepackage{scrextend}
\usepackage{url}
\usepackage[big,binding=0cm]{layaureo}
\usepackage{tikz}
\usepackage[hidelinks]{hyperref}
\usepackage[nottoc]{tocbibind}
\usepackage{listings}
\usepackage{multirow}
\lstset{
	basicstyle=\small\ttfamily,
	columns=flexible,
	breaklines=true
}
\usetikzlibrary{shapes.geometric, arrows}
\tikzstyle{startstop} = [rectangle, 
						 rounded corners, 
						 minimum width=3cm, 
						 minimum height=1cm,
						 text centered, 
						 draw=black, 
						 fill=red!30]
						 
\tikzstyle{io} = [trapezium, 
				  trapezium left angle=70, 
				  trapezium right angle=110, 
				  minimum width=3cm, 
				  minimum height=1cm, 
				  text centered, 
				  draw=black, 
				  fill=blue!30
				  ]
\tikzstyle{process} = [rectangle, 
					   minimum width=3cm, 
					   minimum height=1cm, 
					   text centered, 
					   draw=black, 
					   fill=orange!30, 
					   text width=0.95\linewidth]
					   
\tikzstyle{process_red} = [rectangle, 
					   minimum width=3cm, 
					   minimum height=1cm, 
					   text centered, 
					   draw=black, 
					   fill=red!70, 
					   text width=0.95\linewidth]
					   
\tikzstyle{decision} = [diamond, 
						minimum width=4cm, 
						minimum height=4cm, 
						text centered, 
						draw=black, 
						fill=green!30, 
						text width= 3.5cm ]
						
\tikzstyle{arrow} = [thick,
					 ->,
					 >=stealth]

\begin{document}
	\title{Analisi forense e repertamento di materiale informatico}
	\date{Marzo 2016}
	\author{A cura del Capitano Alberto Azzalini \\ Comandante della Compagnia Carabinieri di Vipiteno}
	\maketitle
	\tableofcontents

	\section{Premessa}
		Nell'ambito dell'attività quotidiana delle forze di polizia è sempre più frequente, ormai, imbattersi nella necessità di conservare, analizzare e valutare materiale cosiddetto informatico o ad alta tecnologia. 
		Già la ``semplice'' analisi di un tabulato di traffico telefonico (fonia o eventualmente anche dati) è di fatto una analisi forense, sebbene certamente non sofisticata quanto quella di un computer.
		
		Di fatto, oggi non esiste fenomeno giuridicamente rilevante che non abbia una componente digitale dalla quale estrarre informazioni utili alla ricostruzione dei fatti.
		
		Nel tempo, le procedure operative hanno sub\'{i}to notevoli cambiamenti, dovuti principalmente alle innovazioni intervenute sui mezzi di comunicazione informatica e sulle piattaforme sociali diffusesi negli ultimi tempi.
		
		Se ad esempio fino a qualche anno fa la regola nel repertare un \textit{personal computer} acceso era quella di spegnerlo senza particolari cautele (staccando molto semplicemente la spina,) per poi procedere alla sigillatura delle porte \textit{input/output} presenti e alla chiusura del plico, oggi non si opera più in questo modo, almeno non sempre: si è visto infatti che il contenuto della memoria volatile del computer può essere determinante o comunque di notevole importanza per le indagini. 
		
		Come operare allora?
		
		Non esiste una regola unica valida per tutte le occasioni, se non quella di applicare in ogni caso il buon senso, nel rispetto del Codice di Procedura Penale, e fare tesoro della sensibilità investigativa maturata nel corso di anni di indagini non necessariamente ad alta tecnologia.
		
		In quest'ottica, nessun tecnico puro, nemmeno il più bravo, può sostituirsi all'investigatore nell'analizzare i dati ricavati da un sistema informatico: la mole delle informazioni da visionare è tale e tanta che sarebbero necessari anni di lavoro-uomo per considerarle tutte. La bravura dell'investigatore, in qualsiasi tipo di indagine, è proprio quella di andare a scovare gli elementi utili nascosti tra le pieghe delle informazioni che è riuscito a raccogliere: nel caso delle indagini forensi, si tratta di analizzare svariati \textit{gigabyte} di dati, visto che ormai il prezzo degli hard disk è sceso a tal punto che un disco da un \textit{terabyte} (1000 gigabyte) è ormai il taglio considerato minimo per un computer desktop.
		
		\subsection{Su questo documento}
			La trattazione di una materia come quella del \textit{Digital Forensic} non può essere esaurita in queste poche pagine, né lo scrivente ha la presunzione di aver scritto (o meglio, raccolto) solo verità assolute. 
			
			La fluidità dell'argomento, le continue innovazioni tecnologiche, le contromisure messe in atto dai malfattori che per la loro attività quotidiana si avvalgono di strumenti digitali, nonché i limiti di non poter lavorare sempre e solo nell'ambito dell'informatica forense sono la causa di eventuali imprecisioni, errori più o meno grossolani e false convinzioni. 
			
			Lo scopo del presente testo è comunque quello di dare un'idea di base sui principi e sulle tecniche necessarie per affrontare una analisi speditiva di una evidenza digitale: per chi volesse poi davvero approfondire lo studio, la rete e i colleghi specializzati dei reparti tecnici sono una fonte quasi inesauribile di informazioni.
		\subsection{Nota sulla bibliografia}
			I riferimenti alle fonti bibliografie citate in coda al presente documento sono visualizzati in questo modo: \cite{mattiucci}.
		
	\section{Fonti normative}
		Con la legge n.~48 del 18 marzo 2008\cite{L_48/2008_2016-03-04} è stata ratificata la Convenzione del Consiglio d'Europa sulla criminalità informatica, risalente al novembre 2001. La legge si occupa in generale di criminalità informatica, e introduce significative modifiche al codice penale in tale ambito. Oltre a queste, tuttavia, sono state inserite anche novità al Codice di Procedura Penale che risultano di particolare interesse per l'informatica forense.
		
		\begin{description}
			\item[Art. 244 c.p.p.] Casi e forme delle ispezioni
			\begin{enumerate}
				\item L'ispezione delle persone, dei luoghi e delle cose è disposta con decreto motivato quando occorre accertare le tracce e gli altri effetti materiali del reato.
				\item Se il reato non ha lasciato tracce o effetti materiali, o se questi sono scomparsi o sono stati cancellati o dispersi, alterati o rimossi, l'autorità giudiziaria descrive lo stato attuale e, in quanto possibile, verifica quello preesistente, curando anche di individuare modo, tempo e cause delle eventuali modificazioni. L'autorità giudiziaria può disporre rilievi segnaletici, descrittivi e fotografici e ogni altra operazione tecnica [359], \textbf{anche in relazione a sistemi informatici o telematici, adottando misure tecniche dirette ad assicurare la conservazione dei dati originali e ad impedirne l'alterazione.}
			\end{enumerate}
			\item[Art. 247 c.p.p.] Casi e forme delle perquisizioni
			\begin{labeling}{1-bis.}
				\item[\textellipsis]
				\item[1-bis.] Quando vi è fondato motivo di ritenere che dati, informazioni, programmi informatici o tracce comunque pertinenti al reato si trovino in un sistema informatico o telematico, ancorché protetto da misure di sicurezza, ne è disposta la perquisizione, adottando misure tecniche dirette ad assicurare la conservazione dei dati originali e ad impedirne l'alterazione.
				\item[\textellipsis]
			\end{labeling}
			\item[Art. 352 c.p.p.] Perquisizioni
			\begin{labeling}{1.bis.}
				\item[\textellipsis]
				\item[1-bis.] Nella flagranza del reato, ovvero nei casi di cui al comma 2 quando sussistono i presupposti e le altre condizioni ivi previsti, gli ufficiali di polizia giudiziaria, adottando misure tecniche dirette ad assicurare la conservazione dei dati originali e ad impedirne l'alterazione, procedono altresì alla perquisizione di sistemi informatici o telematici, ancorché protetti da misure di sicurezza, quando hanno fondato motivo di ritenere che in questi si trovino occultati dati, informazioni, programmi informatici o tracce comunque pertinenti al reato che possono essere cancellati o dispersi.
				\item[\textellipsis]
			\end{labeling}
			\item[Art. 354 c.p.p.] Accertamenti urgenti sui luoghi, sulle cose e sulle persone. Sequestro.
			\begin{enumerate}
				\item [\textellipsis]
				\setcounter{enumi}{1}
				\item Se vi è pericolo che le cose, le tracce e i luoghi indicati nel comma 1 si alterino o si disperdano o comunque si modifichino e il pubblico ministero non può intervenire tempestivamente, ovvero non ha ancora assunto la direzione delle indagini, gli ufficiali di polizia giudiziaria compiono i necessari accertamenti e rilievi sullo stato dei luoghi e delle cose. \textbf{In relazione ai dati, alle informazioni e ai programmi informatici o ai sistemi informatici o telematici, gli ufficiali della polizia giudiziaria adottano, altresì, le misure tecniche o impartiscono le prescrizioni necessarie ad assicurarne la conservazione e ad impedirne l'alterazione e l'accesso e provvedono, ove possibile, alla loro immediata duplicazione su adeguati supporti, mediante una procedura che assicuri la conformità della copia all'originale e la sua immodificabilità.} Se del caso, sequestrano il corpo del reato e le cose a questo pertinenti.
				\item [\textellipsis]
			\end{enumerate}
		\end{description}
		
		La 48 del 2008 ha finalmente introdotto nel codice di procedura penale la definizione di quello che qualche autore definisce ``il concetto di scena del crimine virtuale'' con conseguenti ispezioni e perquisizioni ``virtuali''. Viene introdotto il concetto di copia conforme all'originale del dato informatico, nonché la clausola dell'immodificabilità di quanto copiato.
		
		Addirittura, al secondo comma dell'art. 254 viene prescritta, in caso di urgenza, la copia forense in loco. Secondo il Ten.~Col.~Mattiucci del Ra.Ci.S.\cite{mattiucci} questa fattispecie configura una sorta di sequestro virtuale che ``\textit{è intrinsecamente irripetibile (come qualsiasi sequestro!). Infatti, anche nell'ipotesi di effettuare la copia sul posto nelle migliori condizioni possibili e con i migliori tool e le migliori metodologie se l'urgenza è giustificata l'attività non potrà essere ripetuta.}'' \cite{mattiucci}.
		
		Il senso profondo delle novità introdotte dalla 48/2008 è, in sostanza, la necessità di adottare misure tecniche dirette ad \textbf{assicurare la conservazione dei dati originali e ad impedirne l'alterazione}.
		
		Il motivo è che ogni intervento su un sistema informatico non condotto in maniera forense comporta sempre e comunque una alterazione dei dati ivi presenti e la cancellazione di parte di essi, come insegnano casi eclatanti balzati agli onori della cronaca come, per citarne uno, l'omicidio di Garlasco.
		
		Per entrare nel dettaglio, le 4 fasi standard dell'indagine digitale forense sono \cite{mattiucci}:
		
		\begin{enumerate}
			\item identificazione e prelievo;
			\item preservazione e archiviazione;
			\item analisi tecnica e investigativa;
			\item reporting tecnico e legale.
		\end{enumerate}
		
		Per gli scopi di questa esposizione, si approfondiranno maggiormente le procedure di cui al primo punto, trattando in maniera più rapida quelle relative agli altri tre che, di norma, sono di competenza di organi e reparti specializzati o di personale in possesso di competenze specifiche.
		
		\section{Procedure operative per il repertamento digitale}
		
		Come accennato in premessa, non esiste un unico modo corretto per procedere al sequestro e alla successiva analisi di un reperto ad alta tecnologia, ma è comunque possibile fornire delle linee guide per evitare di commettere errori grossolani.
		
		In un mondo perfetto, le attività in argomento dovrebbero sempre essere svolte dallo stesso personale specializzato che poi si occuperà delle fasi successive dell'indagine forense in quanto, come si vedrà, già in sede di sopralluogo sarebbero necessarie competenze tecniche approfondite sia per evitare gli errori di cui sopra, sia per poter operare con cognizione di causa nel caso vi fosse la necessità di analizzare in loco le apparecchiature rinvenute accese. Purtroppo, nella maggior parte dei casi chi interviene è il personale del pronto intervento, della stazione di paese o, se si è fortunati, del Reparto Operativo che comunque non sempre ha la necessaria preparazione specifica -- e il collega che le ha è in licenza. Per questi motivi è fondamentale che ogni operatore abbia almeno un'idea di base su come procedere al meglio.
		
		Possiamo distinguere due tipi di repertamento di un sistema digitale:
		
		\begin{enumerate}
			\item \textbf{il repertamento dell'oggetto fisico}, che mantiene i dati seguendo un qualche principio fisico (in genere elettrico, magnetico e/o ottico);
			\item \textbf{il repertamento dei dati} ossia la fedele copia dei dati su supporto sicuro.
		\end{enumerate}
		
		Normalmente, il repertamento fisico precede quello dei dati in quanto il supporto (sia esso un computer intero o solo i dispositivi di archiviazione) viene inizialmente sequestrato sul posto e successivamente analizzato in sede o presso apposite strutture di terze parti. Tuttavia, si stanno diffondendo sistemi portatili che consentono di clonare il contenuto completo o parziale di un PC senza necessariamente prelevarlo e trasportarlo in un laboratorio specializzato -- e questo mentre continua a funzionare (si parla di \textit{live analysis} o \textit{live forensic}, di cui si discuterà nel dettaglio nella sezione \ref{sec:live_forensics}).
		
		A ciò va aggiunto che molti dispositivi elettronici memorizzano i dati su memorie che hanno bisogno di batterie tampone o della corrente di rete per non perdere i dati in essi contenuti. Di converso molti altri dispositivi devono essere spenti forzatamente per garantire un buon repertamento (che cioè consenta poi un'analisi efficace).
		
		\subsection{Fissare le priorità}\label{sec:priorita}
		
		La scena del crimine è un \textit{puzzle} che l'investigatore, siano o meno coinvolte tecnologie informatiche, deve riuscire a ricomporre. Ma la quantità di variabili e tasselli in gioco è sempre tale e tanta che, umanamente, non è possibile analizzare ogni singolo elemento: si devono stabilire delle priorità, in relazione alla tipologia di reato che si vuole e deve perseguire e al tipo di informazioni che si ritiene possano essere determinanti per l'indagine e, sulla base di tale scelta, selezionare gli elementi di interesse.
		
		L'informatica è la scienza della gestione delle informazioni: la base di ogni sistema informatico e telematico sono i dati. Per questo motivo, all'investigatore che si trova a dover scegliere quali reperti siano prioritari rispetto ad altri deve essere ben chiaro il fine ultimo dell'attività di repertamento: raccogliere dati. Nel perquisire il domicilio di un truffatore, di un pedofilo o di un terrorista, ci si deve chiedere dove possano essere immagazzinate le informazioni che si cercano: saremo di certo interessati ai dati contenuti nel suo computer ma, più probabilmente, le informazioni saranno archiviate altrove: perquisiamogli le tasche alla ricerca di chiavette USB (attenzione che queste ultime posso assumere le forme più strane, non ultime quelle di pupazzetti che nascondo un chip di memoria), guardiamo nei cassetti e cerchiamo di trovare dischi esterni o -- se il nostro ``cliente'' è un po' all'antica, informaticamente parlando -- CD-ROM, DVD o, eventualmente, vecchie VHS. Se fosse ancora più tradizionalista, magari ha stampato delle foto o dei documenti: usciamo quindi dalle vesti dell'investigatore forense, rivestiamoci da sbirro di strada e cerchiamo album, raccoglitori, scatole da scarpe e vediamo se non ci siano nascosti dentro documenti interessanti.
		
		\textit{Di questa ``analisi delle priorità'' dovremo tenere conto sia in fase di sopralluogo e quindi di raccolta del materiale, sia in fase di esame tecnico forense.}
		
		\begin{figure}
			\centering
		\begin{tikzpicture}[node distance=2cm]
		
		\node (start) [startstop] {Individuare il computer o il dispositivo da sequestrare};
		
		\node (pro1) [process, below of=start] {Mettere in sicurezza l'area e la scena del delitto facendo allontanare gli estranei dalle apparecchiature e dai quadri elettrici};
		
		\node (dec1) [decision, below of=pro1, yshift=-2cm, xshift=-5cm, text width=3cm ] {Il bersaglio è acceso?};
		
		\node (dec2) [decision, right of=dec1, xshift=8cm, text width=3cm] {C'è un esperto a disposizione?};
		
		\node (pro2) [process_red, below of=dec1, yshift=-7cm, text width=3.5cm] {NON ACCENDERLO!};
		
		\node (pro3) [process, below of=dec2, text width=3.5cm,  yshift=-7cm] {Seguire i suoi consigli};
		
		\node (pro4) [process_red, left of=pro3, text width=4cm, xshift=-3cm, yshift=6.5cm] {Non accettare consigli da sedicenti esperti};
		
		\node (pro4a) [process, below of=pro4, text width=5.5cm, yshift=-0.2cm] {Filmare, fotografare, prendere nota di tutto quello che è visibile a video e delle operazioni svolte};
		
		\node (pro4b) [process, below of=pro4a, text width=5.5cm, yshift=-1.5cm] {Rimuovere prima la batteria (se presente) e/o il cavo di alimentazione dall'apparato (e non dalla presa a muro o dalla ciabatta)};
		
		\node (pro5) [process, below of=pro4b, yshift=-1cm] {Etichettare e fotografare e filmare ciascun componente presente sulla scena, avendo cura di controllare anche come siano collegati i cavi delle periferiche esterne};
		
		\node (pro5a) [process, below of=pro5, yshift=.3cm] {Rimuovere i cavi di collegamento dalle rispettive prese a parete};
		
		\node (pro5b) [process, below of=pro5a] {Imballare con cura ciascun dispositivo ritenuto di interesse per le indagini, annotandone gli eventuali numeri di serie che andranno riportati nel verbale di sequestro. Gli imballi dovranno essere accuratamente etichettati.};
		
		\node (pro5c) [process, below of=pro5b] {Ricercare o richiedere alla parte in causa password e passphrase per accedere alle risorse};
		
		\draw [arrow] (start) -- (pro1);
		\draw [arrow] (pro1) -- (dec1);
		\draw [arrow] (dec1) -- node[anchor=east] {NO} (pro2);
		\draw [arrow] (dec1) -- node[anchor=south] {SI} (dec2);
		\draw [arrow] (dec2) -- node[anchor=west] {SI} (pro3);
		\draw [arrow] (dec2) -- node[anchor=south] {NO} (pro4);
		\draw [arrow] (pro4) -- (pro4a);
		\draw [arrow] (pro4a) -- (pro4b);
		\draw [arrow] (pro4b) -- (pro5);
		\draw [arrow] (pro2) -- (pro5);
		\draw [arrow] (pro3) -- (pro5);
		\draw [arrow] (pro5) -- (pro5a);
		\draw [arrow] (pro5a) -- (pro5b);
		\draw [arrow] (pro5b) -- (pro5c);


		\end{tikzpicture}
		\caption{La sequenza delle operazioni da svolgere nei casi più classici}
		\label{fig:diagrammaDiFlusso}
		\end{figure}
		
		\subsection{Procedure operative}
		
		Nel seguito verranno analizzati alcuni casi di studio utili per capire come operare in condizioni ottimali.
		
		\subsubsection{Caso 1: computer spento}
			Qualora sulla scena del crimine (o comunque sul luogo dell'eventuale perquisizione) sia presente un computer da sequestrare e lo stesso sia spento, siamo ovviamente nella condizione migliore.
			
			\textbf{Regola d'oro:} un computer spento non va MAI e poi MAI acceso.
			
			Dopo aver verificato che effettivamente sia spento (osservandolo accuratamente alla ricerca di LED o altre luci, ascoltando eventuali ventole attive, ecc.), si procederà a fotografare ed eventualmente video riprendere i componenti presenti, etichettandoli uno per uno (è buona prassi etichettare anche tutti i cavi che arrivano all'elaboratore). A quel punto è possibile rimuovere i cavi e cominciare ad impacchettare, sigillandone i plichi e applicando su ciascuno delle ulteriori etichette identificative, tutti i componenti di interesse.
			
			In questa fase è importantissimo annotarsi, magari fotografandone le etichette, tutti i numeri di serie o altre indicazioni presenti: tali codici identificativi andranno esplicitamente citati nel verbale delle operazioni e in quello di sequestro. 
			
			\begin{figure}
				\centering
				\includegraphics[width=1\linewidth]{pics/label1}
				\caption{La tipica etichetta sul fondo di un portatile}
				\label{fig:label1}
			\end{figure}
			
			In questa fase inizia la catena di custodia (\textit{chain of custody}) del materiale fisico: da questo momento in poi è fondamentale che ogni passaggio di mano delle fonti di prova sia cronologicamente documentato e tracciabile al fine di garantire l'integrità fisica dei supporti e dei dati in essi contenuti. Ogni operazione potenzialmente a rischio di compromettere tale integrità deve essere registrata e condotta in maniera conforme alle pratiche consolidate nel settore.
			
			Inutile aggiungere che, qualora si ritenga importante procedere anche ad un'analisi dattiloscopica sul materiale sequestrato, è indispensabile usare ogni cautela per evitare di disperdere eventuali impronte papillari dalle superfici latenti, utilizzando i normali guanti monouso e cercando di non ``strofinare'' gli oggetti.
			
			Sulla scena del crimine o nel locale sottoposto a perquisizione dovranno essere ricercate password e credenziali utili ad accedere al computer e ai dati: pertanto sarà importante mettere in sicurezza agendine, post-it, appunti e ogni altro oggetto atto a registrare dati sensibili.
			
			All'indagato o comunque alla persona sottoposta alla perquisizione potrà essere chiesto di rivelare password, PIN o altre informazioni utili per accedere ai dati. Tuttavia è importantissimo ricordare l'obbligo della P.G. di informare sul diritto a non rispondere sancito dagli artt. 60 co. 3 e 350 c.p.p: in caso di mancata informazione, il dato ottenuto sarà inutilizzabile.
			Su quest'ultimo punto vale sempre il brocardo latino \textit{``Nemo tenetur se detegere''}, ovvero nessuno può essere obbligato ad affermare o a fornire prova della propria responsabilità penale.
		
			In questa, come in tutte le situazioni esaminate nel seguito, va prestata massima attenzione alle modalità di imballaggio del materiale sequestrato. Non sarebbe utile a nessuno rientrare in sede con un computer il cui disco rigido si è danneggiato in fase di trasporto a causa di un imballo non accurato. Qualora si possa fin dal principio ipotizzare la necessità di sequestrare materiale informatico, è il caso di dotarsi preventivamente di idonei contenitori -- sono sufficienti anche degli scatoloni e dei giornali vecchi per creare una minima protezione agli urti. 
			
			Altra accortezza è quella di evitare di sottoporre il materiale sequestrato a campi elettromagnetici particolarmente forti, per scongiurare il rischio (peraltro solitamente remoto) di cancellazione accidentale dei dati.
		
			\subsubsection{Caso 2: computer acceso}\label{subsubsec:computer_acceso}
			Qualora il computer da sequestrare sia acceso, la situazione diventa più complicata. Un tempo si suggeriva di scollegare semplicemente il cavo di alimentazione (o staccare la batteria in caso di un portatile) e procedere al sequestro (come nel precedente caso 1).
			
			Tuttavia, nel tempo la prassi operativa si è evoluta: la regola è ora quella di prendere nota delle attività in corso nel computer al momento dell'intervento per evitare che informazioni preziose vengano disperse allo spegnimento del sistema.
			
			Per fare ciò esistono vari metodi, dal più semplice (andare a vedere ``a mano'' che finestre sono aperte, quali pagine si stanno visualizzando, eventualmente quali processi sono attivi sulla macchina) al più elaborato (inserire una chiavetta USB con un software apposito).
			
			Qualsiasi sia la strada scelta, è fondamentale annotare ogni attività svolta dall'operatore sul computer, possibilmente filmando il monitor e corredando il video di una accurata descrizione vocale di quanto si sta facendo, un po' come il detective dei film americani che nel corso di un sopralluogo utilizza un mini registratore per fissare le proprie impressioni su di un nastro, a futura memoria. 
			
			Per una trattazione più dettagliata della questione ''live forensics'' si rimanda alla sezione \ref{sec:live_forensics}.
			
			\paragraph{Nota bene:}~ogni atto svolto con queste modalità è di natura assolutamente irripetibile!			
			
			\paragraph{Sincronizziamo gli orologi.}\label{par:syncro_clock}
			Tra le informazioni più importanti da annotare quando si procede a verificare un computer acceso ci sono l'ora e la data correnti del sistema, rapportate ovviamente a quelle effettive dell'intervento. 
			
			Andrà annotato quindi qualcosa del tipo:
			
			\begin{itemize}
				\item Data e ora del sistema: 25 marzo 2013 ore 12:43:10;
				\item Data e ora dell'intervento: 25 marzo 2013 ore 12:40:57.
			\end{itemize}
			
			Tale operazione è di fondamentale importanza per permettere di mettere in relazione gli orari delle eventuali operazioni della P.G. con i dati che verranno estratti dall'analisi successiva del computer.
			
			\begin{figure}
				\centering
				\includegraphics[width=1\linewidth]{pics/dataora}
				\caption{L'ora del BIOS e quella di un tablet sincronizzata con NTP}
				\label{fig:dataora}
			\end{figure}

			
			Nell'esempio di cui alla figura \ref{fig:dataora}, è stata effettuata una foto della schermata del BIOS\footnote{
				In informatica, il Basic Input-Output System o BIOS è un insieme di routine software, generalmente scritte su memoria ROM, FLASH o altra memoria non volatile, che fornisce una serie di funzioni di base per l'accesso all'hardware del computer e alle periferiche integrate nella scheda madre da parte del sistema operativo e dei programmi. Nei computer IBM-compatibili la ROM del BIOS contiene anche il POST, il primo programma che viene eseguito dopo l'accensione, coinvolto dunque nella fase di avvio (boot) del sistema di elaborazione.\cite{wiki:BIOS}}
			riportante data e ora del sistema, confrontata con quella indicata da un tablet sincronizzato con un NTP\footnote{Il Network Time Protocol, in sigla NTP, è un protocollo per sincronizzare gli orologi dei computer all'interno di una rete a commutazione di pacchetto. L'NTP è uno dei più vecchi protocolli tuttora in uso, ed è giunto alla sua quarta versione. Fu sviluppato presso l'Università del Delaware da Dave Mills, che ne segue tuttora lo sviluppo. Il funzionamento si basa sul rilevamento dei tempi di latenza nel transito dei pacchetti sulla rete. Utilizza il tempo coordinato universale ed è quindi indipendente dai fusi orari. Attualmente è in grado di sincronizzare gli orologi dei computer su internet entro un margine di 10 millisecondi e con una accuratezza di almeno 200 microsecondi all'interno di una LAN in condizioni ottimali.\cite{wiki:Network_TimeProtocol}} server: tablet e monitor sono stati immortalati nella stessa foto.
			
			È buona norma per l'operatore essere in grado di avere l'ora esatta, magari appunto installando una applicazione di sincronia NTP sul proprio telefono.
			
			A margine, è bene ricordare che l'ora del BIOS non necessariamente è l'ora del sistema operativo. Nel caso di computer acceso, si dovrà confrontare l'ora del sistema operativo con l'ora corrente, mentre in caso di computer spento, presa l'ora del BIOS, in sede di analisi forense deve essere verificata l'impostazione dell'orologio del sistema, ovvero su quale fuso è settata e se lo stesso prende per buona l'ora hardware o vi applica una correzione corrispondente al fuso orario.
			
			\subsubsection{Approfondimenti sui sistemi accesi}
			\subparagraph*{Perché è importante verificare l'attività in corso sul computer prima di spegnerlo e sequestrarlo?}
			
			Rispetto a qualche anno fa, il modo in cui i programmi e gli utenti interagiscono con il computer è molto cambiato. Senza che l'utente prenda accorgimenti particolari, molti dettagli (che a volte si rivelano fondamentali) dell'attività in corso non vengono salvati (la chat di facebook, ad esempio). Esistono poi sistemi, quali la cosiddetta modalità di navigazione anonima (definita da qualcuno anche \textit{pornmode}), che servono proprio a non lasciare alcuna traccia delle pagine visitate.

			Questo tipo di dati, importantissimi per documentare le ultime attività, andrebbero persi se non visionati prima di spegnere il sistema.
			
			\subparagraph*{A cosa serve documentare l'attività e perché è così importante?}
			Può certamente sembrare una domanda banale, ma viste le più o meno recenti notizie di cronaca su clamorosi errori svolti dalla Polizia Giudiziaria sul luogo del delitto, è meglio ribadire il concetto.
			
			Come già sottolineato, quasi ogni attività svolta su un dispositivo ad alta tecnologia, tipicamente su un computer, lascia una traccia che un buon analista forense è in grado di trovare, seguire e interpretare. Per l'analisi successiva al sequestro è importante che il tecnico sappia distinguere le attività dell'utilizzatore del computer da quelle svolte dagli operatori al momento del sequestro. 
			
			Anche documentare gli orari esatti di queste attività è importante: ipotizzando che la data e l'ora del sistema siano esatte (e se non lo sono sia comunque possibile stabilire di quanto si discostano da quelle effettive, come visto nel paragrafo ``\nameref{par:syncro_clock}'' a pagina \pageref{par:syncro_clock}), si potranno distinguere le operazioni fatte in corso di ``live forensics'' dagli operatori sulla scena del crimine da quelle svolte, anche solo pochi minuti prima, da quelle invece effettuate dall'autore del delitto che poi si sia dato alla fuga.
			
			Inoltre, sapere con certezza quali operazioni siano state svolte dalla Polizia Giudiziaria è fondamentale anche in sede dibattimentale, per evitare che di quelle eventuali azioni -- non documentate in alcun atto di indagine -- si accorgano i periti di parte con conseguente figuraccia, come insegna il caso di Garlasco.
			
			\paragraph*{}
			È evidente che non tutti gli operatori sono degli informatici o hanno conoscenze informatiche di alto livello. Anche qui ci deve aiutare il buon senso: le operazioni devono essere effettuate nei limiti delle conoscenze tecniche di ciascuno, evitando di compromettere i dati se non si è sicuri di quello che si sta facendo. Nel dubbio, se non si riesce a contattare un tecnico di accertata competenza -- e senza ascoltare i consigli di sedicenti tali -- dopo aver filmato quanto si riesce a vedere, è il caso di staccare il cavo dell'alimentazione del computer. Da lì in poi, il reperto può essere trattato come nel caso 1: in effetti, adesso, il sistema è spento!
			
			\emph{Va sempre ricordato al personale che per spegnere il computer da repertare per una successiva analisi forense non si deve MAI effettuare la procedura di arresto prevista dal sistema operativo, in quanto questa operazione scrive sul disco e altera i dati: va semplicemente staccata la spina o rimossa la batteria.}
			
			\subsubsection{Caso 3: server o altra apparecchiatura di rete}
			
			In un caso particolare quale può essere il sequestro di un server di rete, occorre procedere con i piedi di piombo e cercare di capire, e fare capire al magistrato se necessario, se l'apparecchiatura in questione sia o meno nella completa disponibilità dell'indagato: i server di solito ospitano più di un utente e i dati di ciascuno sono ermeticamente separati tra loro. Sequestrare un intero server per accedere ai dati di un solo utente sarebbe come porre sotto sequestro un intero palazzo di 20 appartamenti per effettuare i rilievi su uno solo di essi, dove è avvenuto un omicidio: certo, con il server è fisicamente più facile, ma il danno creato agli utenti ``innocenti'' dello stesso server è analogo a quello di sgombrare 20 famiglie per accedere ad uno solo appartamento.
			
			Come sempre, qualora non si sia in grado di operare correttamente, è opportuno richiedere l'intervento di personale specializzato, o almeno chiedere all'amministratore del server di estrapolare, con tutti gli accorgimenti di una indagine forense, i dati dell'utente di nostro interesse.
			
			\paragraph*{Un esempio per assurdo.}
			
			Per accedere ai dati di un solo utente \textit{facebook} non vanno certamente chiesti a quell'azienda i dati di milioni di utenti, ma solamente di quello specifico di mio interesse. Un server di una piccola azienda funziona, di fatto, allo stesso modo, sebbene su scala più piccola: di volta in volta è necessario valutare se serve davvero sequestrare tutto il server o chiedere all'amministratore una copia dell'area di lavoro del nostro \textit{target}.
			
			A parere di chi scrive, la prassi purtroppo spesso invalsa di sequestrare, nel dubbio, tutto per poi scremare \textit{a posteriori} può andare bene per i computer e le apparecchiature tecnologiche di una privata abitazione: fermare però l'attività di un'azienda intera, magari terza rispetto alle attività criminali di un dipendente o di un cliente, dimostra una mancanza di professionalità. Come in tutte le attività di P.G. che abbiano natura invasiva, è necessario procedere chirurgicamente, limitando al massimo i ``danni collaterali'' arrecati a chi sia estraneo alle attività illecite. Peraltro, non va dimenticato che più materiale viene sequestrato, più materiale si deve analizzare: in informatica l'ordine di grandezza della quantità di dati può essere enorme, tramutandosi nell'impossibilità di fatto di procedere.
			
		\subsection{Come operare con dispositivi mobili (\textit{telefoni, smartphone e tablet})}
			
			L'evoluzione tecnologica degli ultimi anni ha fatto sì che i dispositivi mobili siano diventati sempre più simili a computer che non a semplici dispositivi di comunicazione quali erano invece i vecchi cellulari.
			
			In effetti ormai gli \textit{smartphone} e i \textit{tablet} hanno capacità di archiviazione pari, normalmente, ad uno o due ordini di grandezza in meno di quelli di un normale personal computer: si parla per tanto, mediamente, di 32 o 64 gigabyte per i modelli di punta e di non meno di 4-8 gigabyte per i modelli più economici.
			
			Come per i computer, anche per i dispositivi mobili le modalità di sequestro necessitano di alcuni accorgimenti particolari. 
			
			\subsubsection{Dispositivi rinvenuti accesi}
			In caso di rinvenimento degli apparecchi accesi, è indispensabile verificare, se possibile, l'attività in corso al momento, annotando l'ora e la data impostate in rapporto a quelle reali. Non devono essere effettuate per nessun motivo chiamate e, se la situazione lo richiede per motivi di urgenza e in assenza dello specialista, è possibile prendere nota delle ultime chiamate effettuate e ricevute, visionando la rubrica nonché eventuali SMS o MMS ricevuti. Tutte queste operazioni devono essere fatte senza spostare il dispositivo da dove si trova, per evitare di cambiare la cella agganciata al momento del rinvenimento.
			
			Se si dispone di tale accessorio, è opportuno operare quanto sopra descritto solo dopo aver messo il dispositivo in un idoneo involucro che funga da \textit{gabbia di Faraday}\footnote{
				Con gabbia di Faraday si intende qualunque sistema costituito da un contenitore in materiale elettricamente conduttore (o cavo conduttore) in grado d'isolare l'ambiente interno da un qualunque campo elettrostatico presente al suo esterno, per quanto intenso questo possa essere, ma un corpo esterno non sarà altrettanto isolato come quello interno, poiché, la gabbia, essendo attraversata da una carica elettrostatica attiva, una volta raggiunto un elevato potenziale elettrico cercherà di scaricare l'eccessiva potenzialità su corpi vicini esternamente. [\dots]
				
				Un'altra applicazione si ha in elettronica per eliminare le interferenze di campi elettromagnetici esterni in apparecchi radio e per telecomunicazioni, oppure per evitare la fuoriuscita di campi elettromagnetici da un ambiente, come nel caso del forno a microonde. In quest'ultimo è presente una rete metallica sullo sportello: in questo modo, durante il suo utilizzo, si è schermati dalle microonde mantenendo la possibilità di vedere le pietanze \cite{wiki:GabbiadiFaraday}.}
			per evitare che si colleghi alla rete mobile.
			
			Per spegnerlo è necessario staccare la batteria\footnote{
				Ovviamente non è sempre così semplice: ormai molti telefoni, soprattutto di fascia alta, hanno la batteria integrata. Queste situazioni, purtroppo, vanno valutate di caso in caso.},
			 solo però dopo aver preso nota delle informazioni di cui sopra (che, una volta disconnessa la batteria vengono inevitabilmente perse).
			
			A questo punto si può procedere con le ulteriori attività, descritte di seguito per i sistemi non attivi al momento del rinvenimento.
			
			\subsubsection{Dispositivi spenti}
			Come sempre, vale la regola di non accendere mai gli apparecchi rinvenuti spenti. Prima di imballarli, vanno ricercate e sequestrate a parte eventuali SIM card e schede di memoria contenute nel telefono, delle quali vanno annotati numeri di serie e ogni altro dato utile (figura~\ref{fig:samsung_example}).
			
			Il codice IMEI del telefono\footnote{
				Il codice IMEI (acronimo di International Mobile Equipment Identity) è un codice numerico che identifica univocamente un terminale mobile (Mobile Equipment), che può essere un telefono cellulare o un modem che sfrutti la tecnologia cellulare GSM GPRS EDGE UMTS HSDPA/HSUPA LTE.\cite{wiki:International_MobileStationEquipmentIdentity}
				
				Nel caso di telefono acceso, l'IMEI può essere ottenuto componendo il codice *\#06\# come fosse un numero di telefono da chiamare.
				}
			è solitamente riportato su un etichetta posta sulla scocca al di sotto della batteria: pertanto è necessario, dove possibile, rimuoverla per poter annotare l'IMEI: tale operazione, su un terminale rinvenuto spento, ha il grosso svantaggio che azzera i dati della memoria volatile del telefono, quali le chiamate recenti e le impostazioni di data e ora.
			
			Se non indispensabile al momento del sequestro, l'annotazione del numero IMEI può anche essere fatta successivamente, in corso di analisi forense, salvo ragioni di urgenza e necessità facciano optare invece per una scelta diversa.
			
			\begin{figure}
				\centering
				\includegraphics[width=1\linewidth]{pics/samsung_example}
				\caption{Un semplice telefono di vecchia generazione fornisce già molti dati...}
				\label{fig:samsung_example}
			\end{figure}
			
			Quando possibile, è necessario cercare di reperire ogni utile codice di accesso al telefono, PIN e PUK in primo luogo, ma anche eventuali altri codici di sblocco che possono precludere in modo assoluto l'accesso al telefono.
			
			Le analisi forensi sui telefono di nuova generazione sono generalmente non ripetibili. Sui motivi e le implicazioni di questa affermazione sarebbe necessaria una trattazione a parte. Basti sapere che per effettuare la copia forense (che non è nemmeno sempre possibile) di terminali Android o iOS (Apple iPhone e iPad) è necessario installarvi un apposito software dopo aver effettuato il rooting\footnote{
				Il rooting è la procedura che permette agli utenti di smartphone, tablet e altri dispositivi che utilizzano il sistema operativo mobile Android di ottenere privilegi di amministratore, detti appunto ``di root''\cite{wiki:RootingAndroidOS}.}
			o il \textit{jailbreak}\footnote{
				Il jailbreak (in italiano: evasione) è una procedura che permette di installare su un device Apple (iPhone, iPad e iPod touch) meccanismi di distribuzione di applicazioni e pacchetti anche non firmati alternativi a quello ufficiale dell'App Store. Dopo aver effettuato il jailbreak al proprio iPhone gli utenti possono infatti installare numerose applicazioni altrimenti non disponibili tramite l'App Store attraverso applicazioni non ufficiali come Cydia, Icy, Rock e Installer\cite{wiki:Jailbreak}.}
			del dispositivo.
			
		\subsection{Un caso di studio: esiste la ``perquisizione informatica''?}\label{subsec:perquisa_informatica}
		
		Su attivazione di una Stazione Carabinieri, personale del Nucleo Operativo di Compagnia riuscì ad intercettare un'auto con a bordo presunti truffatori che, avendo notato l'arrivo dell'auto con i colori d'istituto, si stavano dileguando senza perfezionare la truffa. 
		
		Il loro \textit{modus operandi} era piuttosto semplice: in un grosso centro commerciale ordinavano materiale elettronico (televisori, stereo, ecc.) per un valore compreso tra i 3 e i 4 mila euro. Ottenuto il preventivo, dicevano che si sarebbero recati in banca per ottenere un assegno circolare e nel frattempo chiedevano che fosse preparata la merce. Dopo le 4 del pomeriggio, quando ormai le banche erano chiuse, si ripresentavano con un assegno non trasferibile dell'importo pattuito, ritiravano la merce e si dileguavano. Ovviamente l'assegno era falso, ma l'esercente lo poteva appurare solo il giorno successivo.
		
		L'errore dei malviventi era stato quello di operare spesso in filiali della stessa catena (Mercatone Uno) usando documenti veri e validi: la direzione centrale, dopo l'ennesima truffa, aveva diramato le foto dei truffatori a tutte le filiali, permettendo ai commessi di riconoscere i soggetti che stavano per truffarli e chiamare i Carabinieri.
		
		Come si diceva, dunque, i colleghi del Nucleo Operativo, identificata l'auto con la quale i truffatori si stavano dileguando, riuscirono a fermarla e nel corso di una ispezione al veicolo trovarono, occultati in uno scatolone nel bagagliaio, un computer portatile, una stampante e un \textit{inverter} da campeggio da 12 a 220 Volt per alimentare il tutto.
		
		Il magistrato di turno, sulla base dei pochi elementi in possesso, non autorizzò la perquisizione del veicolo (problema ovviato con una semplice ispezione) né tanto meno il sequestro del computer. Il PM propose invece agli operatori di effettuare una perquisizione informatica del computer, alla presenza di un avvocato d'ufficio nominato al momento.
		
		Avvenne così che, giunti in caserma e atteso l'avvocato, si procedette alla perquisizione del computer. 
		
		La metodologia utilizzata fu la stessa di una normale perquisizione, alla presenza del difensore: si chiese dapprima all'indagato se spontaneamente volesse fare vedere dove fossero i file con gli assegni da stampare; l'interessato ovviamente negò la presenza di qualsiasi file di dubbia liceità. A quel punto, prendendo nota di data e ora corrente e di ogni operazione fatta, i militari accesero il computer, andando subito alla ricerca dei ``file recenti'': nella corrispondente voce del menu era presente un file dal nome significativo: ``\texttt{seriale\_f.psd}''.\footnote{
				Il PSD (acronimo di \textit{PhotoShop Document}) è un formato di file nativo di \textit{Adobe Photoshop} per il salvataggio di immagini con le differenti caratteristiche gestite dal programma.}
		
		Purtroppo però non fu possibile aprire il file in quanto era solo un \textit{link}\footnote{
			In informatica, negli ambienti Microsoft Windows, un collegamento è un particolare tipo di file, che ha il solo scopo di permettere l'apertura del file o della cartella a cui è associato al momento della sua creazione e posto tipicamente in una directory del file system non immediatamente visibile dall'utente. L'estensione per questo tipo di file è .LNK, ma non sempre risulta visibile all'utente essendo in genere nascosta dalla shell grafica.
			
			I collegamenti sono facilmente distinguibili dai file normali grazie ad una piccola freccia in basso a sinistra nella loro icona. Tipici in questo senso sono i collegamenti sul desktop delle applicazioni poste nella directory Programmi del volume C, detti anche \textit{shortcuts}.\cite{wiki:Link}
			} 
		che faceva riferimento ad una cartella contenuta in una memoria rimovibile (forse una penna USB): tuttavia questo indizio, per quanto lieve, era più che sufficiente per chiudere la perquisizione e procedere al sequestro per effettuare successivamente un'analisi forense approfondita alla ricerca di eventuali tracce di assegni contraffatti.
		
		A dimostrazione della fondatezza dell'ipotesi, nel corso dell'analisi, è stato rinvenuto, tra i file cancellati, proprio un file .PSD che raffigurava un assegno (figura \ref{fig:assegno_psd})
		
		\begin{figure}
			\centering
			\includegraphics[width=1\linewidth]{pics/assegno_psd}
			\caption{L'assegno contraffatto rinvenuto tra i file cancellati}
			\label{fig:assegno_psd}
		\end{figure}
		
		Le supposizioni degli investigatori sono state quindi suffragate da quanto rinvenuto nel disco fisso del computer.
		
		La risposta quindi alla domanda, posta nel titolo del paragrafo, se esista o meno la ``perquisizione informatica'' è sì: di volta in volta la P.G., di concerto con l'A.G., valuta come operare su un computer. Di fatto, quello che è stato fatto nell'esempio descritto non è altro che una perquisizione, \textbf{irripetibile ma documentata}, dell'apparecchiatura informatica.
		
		\paragraph{Perchè si è andati alla ricerca proprio dei file recenti?} Non c'è un motivo preciso: è stato l'intuito degli investigatori a portarli in quella direzione. Avrebbero potuto prima guardare nella cartella \texttt{Documenti}, nelle foto, aprire la lista delle applicazioni. Tuttavia, in quel momento si ipotizzava che il truffatore avesse usato il computer, nel recentissimo passato, per produrre un assegno: la cosa più logica è sembrata quella di guardare nella cartella dei Documenti recenti. E, per una volta, la fortuna è stata dalla parte dei buoni!
		
		\paragraph{In caso di errore, deve essere documentato?} La risposta breve è semplice: sì! Ma non è sempre chiaro il motivo: molti tendono a nascondere gli errori, certamente per orgoglio o vergogna. Ma nell'attività di P.G. gli errori possono capitare (si dice, in effetti, che chi lavora è soggetto a commettere errori) e documentarli è fondamentale per poter correttamente interpretare i risultati ottenuti successivamente.
		
		Se nel corso di un sopralluogo per un omicidio un operatore malauguratamente tocca una superficie senza guanti, è il caso di informare immediatamente della cosa gli addetti ai rilievi, affinché non perdano tempo a repertare le impronte del collega e si possano concentrare su altro.
	
	\section{L'analisi forense}
	
		Fatte le premesse sulle corrette modalità di repertamento del materiale informatico, è necessario spendere qualche parola sull'analisi vera e propria, quella che alla fine fornisce le prove dell'eventuale attività illecita condotta per il tramite di uno o più dispositivi tecnologici.
		
		Come per la fase di repertamento, anche nel corso dell'analisi le capacità e l'intuito dell'investigatore sono fondamentali. In quest'ottica, sarebbe sempre opportuno che le forze di polizia formassero propri operatori dedicati alle operazioni di analisi, in modo da garantire non solo le competenze tecniche ma anche la giusta impostazione mentale.
		
		In generale, la fase di analisi dei dati contenuti nelle apparecchiature che sono state sequestrate compete al personale appositamente formato (vedi sopra) o, in alternativa, a tecnici esterni nominati all'uopo. Tuttavia, può capitare che, per ragioni di urgenza o di economicità, si debba operare in autonomia, al meglio delle proprie competenze.
		
		Lo scopo di questo piccolo \textit{excursus} sulle analisi forensi non è quello di essere esaustivo, quanto piuttosto di dare un'idea delle procedure corrette. La materia è vasta richiede certamente più tempo per essere approfondita in maniera adeguata.
		
		\subsection{I principi dell'analisi forense}
		
		Nel corso dell'analisi del materiale sequestrato, si devono tenere a mente alcuni punti cardine: rispettandoli, chiunque può approcciarsi a questa attività e tentare di estrapolare i dati senza rischiare di disperdere prove e comprometterne gli utilizzi futuri.
		
		\begin{enumerate}
			\item \textbf{tracciabilità della catena di custodia (\textit{chain of custody}) dei reperti}: ogni passaggio di mano, ogni apertura dei plichi sigillati, ogni operazione svolta deve essere registrata;
			\item \textbf{integrità dei dati}: in nessun momento dell'analisi devono essere in alcun modo modificati i dati contenuti nei reperti;
			\item \textbf{verificabilità e ripetibilità di tutte le operazioni svolte}: chiunque deve essere in grado di riprodurre, avendo gli strumenti adeguati, le operazioni svolte nell'analisi ottenendo gli stessi risultati.
		\end{enumerate}
		
		Di seguito esamineremo gli aspetti salienti dell'analisi forense che sono alla portata dei operatori con un minimo di competenze tecniche: non è necessario essere un ingegnere informatico per fare un'analisi forense di massima, ma certamente chi si trova ad eseguirla deve avere delle conoscenze che vanno oltre quelle di chi si limita ad utilizzare programmi di videoscrittura o a navigare su internet.
		
		\subsection{Competenze richieste a chi si vuole avvicinare al Digital Forensics}
		Come accennato, non basta saper usare bene un computer per riuscire condurre un'analisi forense, fosse anche solo preliminare nell'attesa dell'arrivo di un tecnico.
		
		Le conoscenze richieste sono, in ordine di importanza:
		
		\begin{enumerate}
			\item Concetto di memoria volatile e persistente;
			\item Architettura hardware di un computer;
			\item Concetto di BIOS;
			\item Concetto di periferiche e memorie di massa;
			\item Concetto di \textit{hash};\footnote{\label{note:hash}Nel linguaggio matematico e informatico, l'\textit{hash} è una funzione non iniettiva (e quindi non invertibile) che mappa una stringa di lunghezza arbitraria in una stringa di lunghezza predefinita. Esistono numerosi algoritmi che realizzano funzioni hash con particolari proprietà che dipendono dall'applicazione.\cite{wiki:Hash}. Sull'importanza e l'utilizzo dell'\textit{hash} si ritornerà nel seguito del presente testo.}
			\item Architettura base dei sistemi operativi Microsoft (cartelle di sistema, cartelle utente, file temporanei);
			\item Architettura base dei sistemi Apple (idem);
			\item Funzionalità base dei sistemi GNU/Linux (per l'utilizzo dei tool per il ``\textit{live forensic}'').
			
		\end{enumerate}

		\subsection{L'analisi \textit{post mortem}}
			Quando si deve analizzare il contenuto di una memoria di massa in laboratorio ci si trova in una situazione analoga a quella di un medico legale che esamina un cadavere, con i debiti distinguo. Per questo motivo spesso si parla di analisi \textit{post mortem}.
		
			Per le finalità della presente trattazione, è sufficiente descrivere sommariamente i passaggi e gli strumenti utilizzati dai tecnici chiamati ad operare, non fosse altro che per saper valutare la professionalità e la preparazione di chi si ha di fronte, anche solo scambiandoci due parole.
		
		
			\subsubsection{Non tutti gli informatici sono esperti forensi}\label{subsec:bad_examples}
				Non è sufficiente essere un buon informatico per essere un esperto forense: un buon esempio è il referente telematico di un reparto dell'Arma dei Carabinieri: per quanto bravo e professionale nel suo lavoro, nonostante certificazioni Microsoft o di altri enti, non necessariamente egli ha chiari i concetti che stanno alla base dell'analisi forense. Spesso anche sedicenti esperti esterni non sono affatto tali. Vediamo qualche caso realmente accaduto.
		
				\paragraph{Un primo esempio\dots} 
					Non molti anni fa, un Comandante Provinciale propose al Comandante di una Compagnia alle sue dipendenze di fare effettuare l'analisi forense al referente informatico provinciale: fortuna volle che ne fu informato lo scrivente, allora Comandante del locale Nucleo Investigativo che ``interrogò'' il collega informatico. Richiesto sulle modalità con le quali il referente avrebbe affrontato il problema della copia del materiale informatico sequestrato, questi candidamente ammise che avrebbe collegato il disco rigido del computer alla propria macchina e ``trascinato tutte le cartelle presenti'' sul disco acquistato all'uopo dalla Procura. A quel punto, gentilmente ma fermamente, chi scrive disse al Comandante Provinciale e al Comandante della Compagnia che probabilmente avevano individuato la persona sbagliata per quell'attività. A breve vedremo perché.
			
				\paragraph{\dots e un secondo} 
					Nella stessa sede, su indicazione di un magistrato, il Nucleo Investigativo consegnò a un sedicente esperto forense il computer di un uomo trovato morto in casa, sospettando che il decesso fosse avvenuto a causa dell'assunzione di farmaci anabolizzanti illegali acquistati in rete. Dopo qualche settimana, il perito si presentò con una relazione di 15 pagine, metà delle quali erano occupate da schermate di "esplora risorse" di Windows Vista nelle quali si vedevano le cartelle presenti nel disco rigido. Nessuna menzione di come il disco era stato collegato al computer, nessuna traccia di \textit{hash} ma soprattutto nessuna analisi! Era stato sostanzialmente verificato con estrema superficialità il contenuto del disco, senza però aprire i file. Per non parlare, ovviamente, dell'analisi dello spazio non allocato, cioè dei file cancellati.
					
				\paragraph{Recidivo.}
					Lo stesso perito del precedente esempio era stato chiamato in precedenza ad esaminare il computer di un presunto pedofilo in un'altra Compagnia dello stesso Provinciale. Alla luce dell'esperienza già fatta, non stupì il sottoscritto il fatto che non fosse stato trovato nulla di utile. Alla luce della pessima esperienza con la \textit{non-}analisi, il magistrato chiese quindi allo scrivente qualche informazione e della documentazione con la quale, suo malgrado, fu costretta a demolire il lavoro del proprio stesso CTU. Egli, rendendosi conto di aver fatto un pessimo lavoro e soprattutto una magra figura, uscì dall'aula del tribunale in lacrime.
			
			\subsubsection{I software per l'analisi forense}\label{subsubsec:swForensi}
				Esistono in commercio moltissimi software pensati appositamente per le analisi forensi. Alcuni sono particolarmente sofisticati e, a fronte di un investimento iniziale consistente per l'acquisto della licenza, permettono di operare con rapidità, per lo meno nella parte di acquisizione dei dati (clonazione e estrazione dei dati) e presentando una reportistica estremamente completa che facilita molto la vita del tecnico.
				
				Il parere di chi scrive è che, soprattutto la pubblica amministrazione e le forze di polizia dovrebbero, per quanto possibile, tendere all'utilizzo di software non commerciale possibilmente libero\footnote{
					Il software libero è un software pubblicato sotto i termini di una licenza libera, ovvero che ne incoraggia l'utilizzo, lo studio, la modifica e la redistribuzione.\cite{wiki:SoftwareLibero}
					}
				(e quindi, generalmente, a sorgente aperto). Sullo specifico argomento, ovviamente, la questione è molto dibattuta e tende a essere più una dissertazione filosofica che una pragmatica presa di posizione ed esula decisamente dallo scopo della presente trattazione.
				
				Che si usi uno strumento o un altro, l'aspetto fondamentale è l'indipendenza del risultato ottenuto dallo strumento utilizzato per ottenerlo: per quanto il software commerciale sia elaborato e sofisticato, gli stessi risultati si possono ottenere con software libero.
				
				Tra i software commerciali deve essere citato quello che è riconosciuto unanimemente come lo standard industriale: \textit{EnCase Forensic} della Guidance Software. Si tratta di un software completo per l'analisi e il reporting su computer, dispositivi mobili, memorie di massa, ecc.. Il costo della licenza e l'assenza di una versione \textit{demo} non permettono di testalo e quindi chi scrive non è in grado di interloquire nel merito dandone una descrizione più dettagliata.
				
				Tra i tool liberi e gratuiti si distinguono le distribuzioni di GNU/Linux create appositamente per le analisi forensi, disponibili in rete in maniera completamente gratuita, e forniti di una documentazione, in ordine sparso:
				
				\begin{itemize}
					\item \textbf{CAINE} (\textbf{C}omputer \textbf{A}ided \textbf{IN}vestigative \textbf{E}nvironment), una distribuzione completamente italiana su base Ubuntu, relativamente facile da utilizzare e completa. Può essere liberamente scaricata dal sito \url{http://www.caine-live.net/};
					\item \textbf{DEFT} (\textbf{D}igital \textbf{E}vidence \& \textbf{F}orensic \textbf{T}oolkit), un'altra ottima distribuzione italiana di GNU/Linux dedicata alle analisi forensi, liberamente scaricabile dal sito \url{http://www.deftlinux.net/};
					\item esistono molte altre distribuzioni di GNU/Linux concepite per le esigenze degli investigatori forensi, alcune dedicate a specifici settori quali l'analisi e l'acquisizione di computer Apple, dispositivi mobili o altre particolarità.
				\end{itemize}
				
				La caratteristica delle distribuzioni GNU/Linux citate (CAINE e DEFT) è quella di poter essere masterizzate su un CD/DVD o eseguite direttamente da chiavetta USB, permettendo, in caso di necessità, di operare sul posto con la certezza di accedere ai dati in sola lettura per una prima ispezione che non vada a compromettere l'integrità dei dati o procedere addirittura alla copia forense \textit{on the fly} dei dischi (vedi sezione \ref{subsubsec:copiaforense}).
					
			
			\subsubsection{La copia forense}\label{subsubsec:copiaforense}
				Prima ancora di iniziare a analizzare il contenuto di un computer o comunque di un dispositivo digitale con al suo interno dei dati immagazzinati, è necessario effettuarne una \textbf{copia forense}\footnote{
					La copia forense (o bit-stream image), nel lessico forense, indica l'acquisizione di documenti in formato digitale che genera una copia bit a bit da un dispositivo di memoria di massa a un altro.\cite{wiki:Copia_forense}
					}
				(in inglese \textit{forensically sound image}). A differenza di quanto proposto dal referente telematico del primo esempio del paragrafo \ref{subsec:bad_examples} e di quanto fatto dal perito del secondo, \emph{una copia forense non è una copia effettuata ``trascinando'' le cartelle del disco oggetto di analisi in quello destinato a contenerne la copia}. 
				A differenza di una copia eseguita sui singoli file presenti sul filesystem, la clonazione comporta la duplicazione di tutte le zone del disco, anche quelle che non contengono alcun file direttamente visibile all'utente, definite tecnicamente aree non allocate. Poiché nella maggior parte dei filesystem la rimozione di un file implica semplicemente la cancellazione dell'indice che contiene la posizione del file su disco, il poter aver accesso alle aree non allocate permette il recupero di file cancellati o di informazioni ormai non più disponibili all'utilizzatore del sistema. La copia forense è realizzabile tramite clonazione o tramite creazione di un file immagine.
				Effettuare un copia in questo modo necessita alcuni accorgimenti tecnici semplici ma fondamentali che né il referente né il perito dei precedenti esempi avevano anche solo minimamente tenuto in considerazione: \textbf{la protezione in scrittura del disco da copiare.}
				
				Per ottenerla ci sono due possibilità:
				\begin{itemize}
					\item avere a disposizione un dispositivo che faccia il blocco a livello hardware (\textit{write blocker}, di cui un esempio è visibile in figura \ref{fig:800px-Portable_forensic_tableau});
					\item utilizzare come sistema di analisi una workstation con a bordo un sistema operativo specificamente pensato per le analisi forensi (vedasi sezione \ref{subsubsec:swForensi}).
				\end{itemize}
				
				\begin{figure}
					\centering
					\includegraphics[width=0.7\linewidth]{pics/800px-Portable_forensic_tableau}
					\caption{Un esempio di write blocker hardware}
					\label{fig:800px-Portable_forensic_tableau}
				\end{figure}
				
				Una volta effettuata la copia -- o immagine -- forense è necessario (in realtà indispensabile) procedere al calcolo dell'\textit{hash}.
				
				Ormai tutti i software che permettono di creare immagini forensi hanno la funzionalità automatica per la generazione dell'\textit{hash}, proponendo di solito oltre al classico (e superato) MD5 anche SHA1 o SHA256.
				
				\paragraph{Perché è necessario proteggere dalla scrittura i supporti prima di copiarli?} I sistemi operativi moderni, qualsiasi essi siano, a meno di non venire configurati \textit{ad hoc}, scrivono informazioni di sistema su ogni dispositivo che venga connesso, modificando quindi, per quanto minimamente, i dati in esso originariamente contenuti.
				
			\subsubsection{Hash, impronta digitale elettronica}
				La generazione dell'\textit{hash} di una evidenza forense è estremamente importante ed è considerata come la prova dell'integrità dei dati acquisiti: chiunque si approccia all'analisi dei dati effettua, per prima cosa, il calcolo dell'\textit{hash}: se esso differisce da quello calcolato i sede di acquisizione, il secondo perito non procederà con il lavoro ed eccepirà l'integrità del dato: infatti, una modifica ancorché minima del contenuto di una evidenza digitale farà sì che l'impronta risultante sarà completamente diversa.
				
				Come è stato detto in precedenza, la funzione di hashing è \textit{non iniettiva} e quindi non reversibile e la probabilità di collisioni (ovvero di due serie di dati che forniscano la stessa sequenza di bit) è estremamente remota sebbene non impossibile ed è inversamente proporzionale alla complessità dell'algoritmo di calcolo.
				
				In tabella \ref{tab:hashtest} è riportato un semplice esempio pratico, generando gli hash MD5 e SHA1 tramite un servizio on-line (\url{www.md5.cz} e \url{www.sha1.cz}) delle parole ``Carabinieri'' e ``carabineri'', differenziando solo la prima lettera maiuscola o minuscola.
				
				Le stringhe generate dalle due funzioni sono completamente diverse, a dimostrazione di come una minima modifica ha effetti enormi sul risultato dell'\textit{hash}.
				
				L'\textit{hash} può essere effettuato su qualsiasi dato, sia esso un singolo file o l'immagine di una partizione o di un disco.
				
				\begin{table}
					\centering
					\begin{tabular}{c|c|c}
						
						Stringa & Tipo di \textit{hash} & valore \\
						\hline
						\multirow{2}{*}{\texttt{Carabinieri}} 
						& \texttt{MD5} & \texttt{dae05abfa4bfb7d7adcc696ee55a38de} \\
						\cline{2-3}
						& \texttt{SHA1} & \texttt{88df4a0528da6b42987bd6542ee8d1d9f9457ec7} \\
						
						\hline
						 \multirow{2}{*}{\texttt{carabinieri}}
						 & \texttt{MD5} & \texttt{30ef5966704603d09f86bf35f2005e48} \\
						 \cline{2-3}
						 & \texttt{SHA1} & \texttt{2db401a3d74fe36b974de779be8c5b726a2de64c} \\
					\end{tabular}
					\label{tab:hashtest}
					\caption{Un semplice esempio di hash}
				\end{table}
				
			\subsubsection{Sequenza delle operazioni preliminari all'analisi}
				L'intera operazione di analisi è estremamente complessa e variegata ed esula ampiamente da questa trattazione; tuttavia, è utile fornire una traccia di quali sono, di norma, le operazioni da eseguire: alcune di esse sono state già accennate, altre invece saranno oggetto di un'altra lezione. Nell'ordine:
				
				\begin{enumerate}
					\item disimballaggio e verifica dell'integrità fisica dei reperti;
					\item individuazione delle memorie di massa;
					\item disconnessione fisica delle memorie di massa dai dispositivi;
					\item collegamento delle memorie di massa al sistema di analisi forense -- se possibile tramite un \textit{write blocker} fisico (figura \ref{fig:800px-Portable_forensic_tableau} a pagina \pageref{fig:800px-Portable_forensic_tableau});
					\item inizio della procedura di clonazione dell'evidenza digitale, memorizzando la copia su un supporto apposito;
					\item generazione dell'impronta (\textit{hash}) del dispositivo sorgente e dell'immagine generata e confronto dei risultati;
					\item imballaggio, sigillatura e archiviazione (o restituzione all'avente diritto) dei dispositivi originali;
					\item effettuazione di copia di lavoro dell'immagine acquisita;
					\item archiviazione della prima copia, a disposizione dell'A.G. e delle eventuali ulteriori perizie di parte o del P.M.;
					\item inizio delle attività di analisi sulla copia di lavoro.
				\end{enumerate}
			
			\subsubsection{Cenni sull'analisi forense}
				La ricerca dei dati di possibile interesse per le indagini giudiziarie richiede l'impiego di molteplici strumenti software, capaci di rendere disponibile l'intero contenuto dati del supporto di memoria in esame, e di prelevare in forma leggibile i dati ritenuti utili.
				
				Le fasi della generica analisi forense dei dati sono sinteticamente le seguenti:
				
				\begin{itemize}
					\item analisi del contenuto della ``S.M.A.R.T. area''\footnote{
						\textbf{S.M.A.R.T. Area}: Self-Monitoring, Analysis, and Reporting Technology, o S.M.A.R.T., è un sistema di monitoraggio per dischi rigidi, per rilevare e fornire diversi indicatori di affidabilità, finalizzato ad anticipare i malfunzionamenti.\cite{wiki:SMART}
						}  del disco rigido, qualora presente, al fine di avere informazioni sull'età del disco e su eventuali ipotizzabili sostituzioni recenti dello stesso;
					\item annotazione del software di base rinvenuto installato sul supporto di memoria, con particolare riferimento alla configurazione del Sistema Operativo;
					\item valutazione della dimensione ed analisi del contenuto della ``Unused Disk Area''\footnote{
						\textbf{Unused Disk Area}: terminologia introdotta per indicare l'area di memorizzazione di un Hard Disk non assegnata ad alcuna delle partizioni definite sul supporto. In condizioni tipiche, ossia in presenza di una o più partizioni occupanti la massima area di memorizzazione resa disponibile sul supporto, la Unused Disk Area ha di consueto una dimensione percentualmente trascurabile, costituendo di fatto un residuo minimo di memoria non allocabile sul supporto.};
					\item recupero delle ``cartelle orfane''\footnote{
						Tale operazione consiste nella ricerca, nell'area dei cluster non allocati dal file system corrente, di cartelle cancellate. Le informazioni relative alle cartelle così rinvenute non consentono di risalire alla posizione delle stesse nel file system originario}  ed analisi dei file in esse indicizzati;
					\item analisi delle cartelle e dei file rinvenuti cancellati;
					\item analisi dell'area di memoria non allocata per ciascuna partizione rilevata sul supporto;
					\item rilevazione di eventuali file con estensione alterata\footnote{
						Tale operazione consiste nella individuazione di eventuali file per i quali non sussiste una corretta corrispondenza tra estensione e header e che, pertanto, potrebbero essere stati oggetto di un ``camuffaggio'' al fine di non permetterne una facile identificazione e una corretta lettura.};
					\item analisi storica delle date di creazione, modifica, ecc. dei file;
					\item ricerca di specifici contenuti testuali;
					\item visualizzazione dei file contenenti immagini fotografiche;
					\item visualizzazione dei file contenenti materiale audiovisivo;
					\item analisi dei file di archivio compressi;
					\item analisi della posta elettronica rinvenuta archiviata;
					\item analisi delle tracce della navigazione in Internet;
					
				\end{itemize}
					
				L'opportunità di svolgere tutte le operazioni elencate, nell'ordine che di volta in volta si ritiene più opportuno, viene valutata, ovviamente, sulla base di quello che si vuole ricercare. Come nel caso di una comune perquisizione personale e locale, sulla base del titolo di reato per il quale si procede si cercano evidenze di diversa natura. Nel caso dell'analisi forense di un sistema informatico questo è ancor più valido vista la particolare complessità dell'operazione e il dispendio di tempo che le singole operazioni comportano.
				
				
		\subsection{Live Forensics}\label{sec:live_forensics}
			La procedura che per anni è stata considerata come la migliore possibile è quella del repertamento ``brutale'' del personale computer: essa richiede che il dispositivo sulla scena del crimine venga spento senza che il sistema operativo registri l'evento ``spegnimento'', interrompendo semplicemente l'alimentazione elettrica.
		
			Tale procedura è nata dalla consapevolezza che il personale impiegato nelle attività non è specializzato nel repertamento fisico e nel sequestro di piccoli sistemi computerizzati. Come accennato nella sezione \ref{subsubsec:computer_acceso}, lo spegnimento forzato determina perdite di dati, principalmente di quanto contenuto nella RAM, ma un tempo si riteneva che il costo di queste perdite fosse minimo rispetto al rischio di far interagire un NON specialista con la macchina per ottenere direttamente informazioni. Inoltre, in questo modo si riesce a ridurre un minimo la sovrascrittura dei dati cancellati sulle memorie di massa attive.
			
			Tuttavia, nel tempo, la complessità anche dei piccoli sistemi, nonché quella --scontata-- di quelli grandi (come i server aziendali), ha reso sempre meno trascurabile la perdita di dati causati dallo spegnimento forzato, comportando la distruzione di fonti di prova spesso determinanti.
			
			Molte delle possibili prove presenti nella memoria RAM non vengono registrate sui supporti persistenti. Tra i motivi che possono indirizzare verso l'approccio \textit{live} possiamo menzionare:
		
			\begin{enumerate}
				
				\item{\textbf{comunicazioni con dati non persistenti,}} come le chat, sussistono per la massima parte in RAM e quindi la loro degradazione nello spegnimento forzato è pressoché totale;
				\item{\textbf{crittografia}}: possono esistere protezioni    crittografiche per intere partizioni che, al momento dell'impiego della macchina, sono abbassate per evidenti necessità di impiego della memoria di massa; allo spegnimento del sistema l'accesso alla partizione criptata può risultare complicata se non impossibile, richiedendo di solito l'immissione di una password o di una passphrase.
				\item{\textbf{server:}} per grandi sistemi l'idea di spegnerli per repertare è frutto solo dell'ignoranza. Le costruzioni dati che possono risultare all'interno dei server sono in generale così complesse che, pensare di repertare dei dati in maniera raw per poi ricostruirli in maniera sensata e completa, determina un problema impossibile da risolvere;
				\item{\textbf{necessità}} di analizzare qualsiasi servizio o applicazione attivo sulla macchina.
			\end{enumerate}
		
			È necessario quindi, in queste condizioni, accedere alla macchina direttamente con competenza e prontezza.
			
			Se si ammette la possibilità di interagire sulla scena del crimine con la macchina, si accetta che:
			\begin{itemize}
	
			\item il repertamento dei dati sia parziale e incompleto;
			
			\item alcuni dati di interesse possano emergere durante l'interazione con la macchina per cui il repertamento dati avviene a fasi incrementali.
			
			\item preparazione ed analisi siano ridotti al minimo durante l'interazione con il sistema proprio per diminuire la possibilità di causare cambiamenti troppo importanti nelle memorie digitali in analisi e lasciare la parte approfondita di essi all'approccio statico.
			
			\item il \textit{reporting} non sia quello del \textit{forensic} statico, che si propone di spiegare le operazioni in dettaglio e presentarle in dibattimento.
			Si tratta di una sorta di perquisizione, con o senza la presenza dell'indagato, simile a quella descritta nel paragrafo \ref{subsec:perquisa_informatica}.
		
		\end{itemize}
		
		È importante sottolineare che le attività principali dal punto di vista tecnico nel \textit{computer forensics} ``statico'', ossia preparazione ed analisi, divengono minime nell'attività live.
		Mentre l'approccio statico tende a generare attività \textbf{ripetibili} dal punto di vista sia tecnico che legale, le attività \textit{live} sono intrinsecamente irripetibili, da cui l'assoluta necessità di un affidabile \textit{reporting}: tutte le operazioni effettuate devono essere dettagliatamente documentate.
		
		L'irripetibilità del \textit{live forensic} è:

		
		\begin{itemize}

		\item \textbf{di natura tecnica: }non esiste infatti possibilità di realizzare analisi e repertamento dati live senza modificare almeno una parte della memoria del sistema.
		
		\item \textbf{di natura temporale:} la situazione della macchina all'atto dell'attività è frutto del momento e la sua complessità è tale da non poter essere riprodotta.
		
		\item \textbf{relativo all'osservabilità:} lo stato di un computer reperto attivo, in tutte le sue variabili, non è completamente osservabile perché la sonda che si dovrebbe inserire per compiere tale osservazione andrebbe a modificarne proprio lo stato (un concetto analogo a quello del \textit{paradosso del gatto di Schroedinger}).
		\end{itemize}
		
		\subsubsection{Acquisire le prove}
		
		In questo neo-settore del \textit{digital forensics} non esistono training assestati validi per l'Italia; l'elemento essenziale è attualmente la preparazione tecnico/legale della persona che opera e la sua capacità d'impiego e realizzazione di strumenti adatti all'ambito legale di applicazione.
		
		Alcune regole di massima riguardano il fare attenzione allo stato evidente della macchina e quindi: screen saver attivi, lista dei processi, alimentazione elettrica, presenza di crypto-system, periferiche e connessioni wired/wireless presenti.
		
		Le pratiche più importanti di cui tener conto per massimizzare la qualità delle prove sono:
		
		\begin{itemize}
			\item{\textit{running known good binaries}}: un investigatore non dovrebbe affidarsi agli eseguibili del sistema su cui va a operare ma dovrebbe fornire lui stesso gli eseguibili per raccogliere le prove. Questi eseguibili possono essere copiati sul sistema, anche se questa azione potrebbe sovrascrivere alcune prove. Tuttavia, se la scelta deve essere tra perdere alcune prove e non ottenerne affatto, è meglio rischiare;
		
			\item{\textit{hashing all evidences:}} una volta acquisita, la prova deve essere preservata in modo tale che l'investigatore possa, più tardi, dimostrare che nulla è cambiato. Il metodo più accettato è quello di calcolare un \textit{hash} dei dati (solitamente via MD5 o SHA-1). L'\textit{hash} rappresenta una ``impronta digitale'' dei dati con un piccolo numero di byte, solitamente 16-20. L'\textit{hash} può essere ricalcolato più tardi e comparato con l'originale per mostrare che i dati non sono cambiati da quando è stato calcolato il primo valore;\footnote{Al riguardo, a parere di chi scrive, ci sarebbe da discutere: nel fare una attività di \textit{live forensic} tutti i file estrapolati sono suscettibili di essere stati manipolati. Un eventuale \textit{hash} di un file salvato da un computer acceso è essenzialmente autoreferenziale. Salvo che quello stesso file venga trovato anche in sede di analisi \textit{post mortem} la difesa non avrà modo di risalire e ricostruire le operazioni che hanno portato al suo rinvenimento. Ben venga l'hashing di tutte le evidenze rinvenute, ma a quale scopo?}
		
			\item{\textit{gathering data in order of volatility:}} alcuni dati sono più effimeri di altri. Le prove dovrebbero essere raccolte in base ad un ``ordine di volatilità'': per esempio, la stampa della memoria fisica di una macchina potrebbe essere utile, potrebbero volerci pochi minuti per completarla, ma nel frattempo molte più utili informazione potrebbero andare perse o potrebbero essere modificate (processi attivi, file aperti, connessioni di rete, ecc.). 
			In altre parole, l'investigatore deve tener conto del contesto dell'investigazione nella sua totalità, in modo da prendere decisioni informate sull'ordine di acquisizione delle prove. Al riguardo, si veda la sezione \ref{sec:priorita}~``\nameref{sec:priorita}''.
		
		\end{itemize}
		
		L'acquisizione dei dati può avvenire in diversi modi:
		
		\begin{enumerate}
			\item \textbf{computer forense collegato a reperto tramite connessione ethernet:} vi è la necessità di configurare il reperto per la connessione (firewall, privilegi..), il vantaggio è che si può operare dall'esterno per la massima parte e lo scaricamento dati può essere piuttosto semplice;
			
			\item \textbf{drive esterni:} si sfruttano le connessioni USB del reperto per connettere una memoria di massa o un file server esterno. Il vantaggio è che procurarsi memorie di massa esterne è in generale semplice e poco costoso, purtroppo però in questa operazione si deve impiegare il reperto direttamente per tutta l'attività;
			
			\item \textbf{ripresa video o \textit{printscreen}:} in genere vengono usati come elemento aggiuntivo ad uno dei due precedenti o sostitutivo dei seguenti;
			
			\item \textbf{altri metodi} (non validissimi ma impiegabili in caso di urgenza e o qualora non sia previsto l'impiego dei dati ricavati in dibattimento): masterizzare un CD/DVD sul reperto, salvare i dati presenti nella RAM sull'hard disk del reperto.
		\end{enumerate}
		
		\subsubsection{Analisi -- Mettere tutto assieme}
		
		Una volta che le prove sono state acquisite, devono essere analizzate. È spesso impensabile raccogliere tutte le possibili informazioni disponibili in un'esame \textit{live}.
		
		Un investigatore deve quindi stilare un \textit{triage} (elenco di priorità, giusto per ripetere un concetto importantissimo) per raccogliere i dati essenziali, esaminarli, e usare i risultati per decidere, a colpo d'occhio, quali altre prove sono necessarie.
		
		Quindi, per la \textit{live forensic},  i passi dell'analisi devono condurre ad una rapida acquisizione dei dati. L'analisi \textit{live} crea l'opportunità per un responso più rapido.
		
		\subsubsection{Qualche esempio di strumenti per la live forensic}
		Come per le analisi forensi tradizionali, lo scrivente è fortemente convinto della necessità che venga utilizzato, quanto più possibile e soprattutto dalle amministrazioni pubbliche, software libero.
		
		Tra gli strumenti considerati accettabili e con buoni risultati, ma soprattutto con licenza free, deve essere citato \texttt{Win-UFO}\footnote{http://win-ufo.org/about.shtml} (figura \ref{fig:winufo1}). Questo tool, che può essere installato su una semplice chiavetta USB da inserire nel computer oggetto dell'attività \textit{live}, permette di estrapolare e salvare una serie di dati relativi allo stato di funzionamento della macchina sulla quale viene fatto girare.
		
		\begin{figure}
			\centering
			\includegraphics[width=.7\linewidth]{pics/winufo1}
			\caption{La schermata principale di Win-UFO}
			\label{fig:winufo1}
		\end{figure}
		
		Rispettando e soprattutto accettando le limitazioni di una analisi ``da vivo'', un software del genere aiuta non poco l'operatore (comunque in possesso di conoscenze informatiche medio-alte) a operare rapidamente prima di repertare il dispositivo.
		
		Win-UFO è distribuito anche assieme alla distribuzioni GNU/Linux CAINE. Si tratta di un prodotto ben documentato (solo in inglese purtroppo), gratuito e degno di approfondimento.

		
		\subsubsection{Valutare l'opportunità e la necessità del \textit{live forensic}}
		
		I dati forensi raccolti in un sistema live possono produrre prove che, essendo volati, non sarebbero emerse in sede di analisi \textit{post mortem}. Inoltre, considerati i tempi richiesti per una ordinaria analisi forense, la velocità di esecuzione di quella \textit{live} è decisamente un punto di forza, per cui la magistratura e i legali in genere tendono a vederla di buon occhio.
		
		Il live forensic opera però con molte limitazioni: gli standard per l'accettazione si stanno evolvendo e i precedenti legali devono ancora essere stabiliti. 
		
		Un investigatore va in contro a rischi come la contaminazione delle prove o il trovarsi di fronte ad una corte che non capisce le implicazioni di determinate prove.
		
		A causa dell'aumento della quantità delle prove digitali disponibili nella vita di ogni giorno, diventerà presto impossibile acquisire tutti i dati di un disco relativi ad un caso.
		
		I progressi in diversi ambiti saranno essenziali per incrementare l'utilità della \textit{live forensic}, incluso l'utilizzo di strumenti per automatizzare e standardizzare il processo di raccolta e preservazione delle prove.
		
		\newpage
		
		\bibliographystyle{plain}
		\bibliography{forensics}
				
\end{document}